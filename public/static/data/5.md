
# 5כיצד מתגוננים בפני וישינג?

וישינג (קיצור ל Voice Phishing) הנו וקטור תקיפה כנגד הגורם האנושי דרך הטלפון. זוהי בעצם הונאת הנדסה חברתית שבה מנסים ההאקרים "לעבוד" עלינו ולגרום לנו לגלות פרטים אישיים או פיננסיים באמצעות שיחות טלפון זדוניות. האקרים משתמשים בשיטה זו גם על מנת לגרום לקורבנותיהם לבצע פעולות זדוניות במסווה תמים.

רק בגלל שהמתקשר מכיר את שמכם או פרטים בסיסיים נוספים, אין זה אומר שהשיחה לגיטימית. זכרו שקיים מידע רב ברשתות החברתיות שניתן לאסוף וייתכן כי ההאקר משתמש במידע זה על מנת לגרום לשיחה להראות לגיטימית בעיניכם.

האקרים לרוב ישתמשו בטקטיקות הפחדה או שכנוע (מתנות, מבצעים אדירים וכו') על מנת לגרום לכם למסור מידע או לפעול ללא מחשבה.

לעולם אל תמסרו את כרטיס האשראי שלכם או את פרטיכם למתקשרים אליכם \- ניתן תמיד לבקש את מספר הטלפון שלהם ולוודא שהטלפון שייך לחברה שהם "מייצגים", ובכל מקרה, ניתן תמיד להתקשר לחברה עצמה באמצעות המספר הרשמי ולוודא את נכונות השיחה.

עצרו, חשבו והקשיבו לתחושת הבטן שלכם \- אם משהו לא מרגיש נכון בשיחה, נתקו ואל תמשיכו באינטראקציה. נהגו בזהירות אם המתקשר מבקש מכם מידע שאמור להיות כבר ברשותו.

זכרו תמיד \- אם אתם חושדים במשהו:

* בבית: נתקו, ואם אינכם בטוחים, ניתן להתקשר למספר הרשמי של החברה/נותן השירות ולוודא את אמיתות השיחה.  
* בעבודה: נתקו והודיעו לנציגי אבטחת המידע.
